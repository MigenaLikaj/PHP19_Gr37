Ka shumë vite që punon si librashitës në kryeqytet, duke ofruar libra të rinj, të vjetër e të 
përdorur. Ani pse shpesh punon më shumë se dhjetë orë në ditë, Florim Beqiri thotë se në fund të
 muajit mezi fiton 100 euro nga shitja e librave.
Problem të ngjashëm po kanë edhe librashitësit tjerë në sheshin e Prishtinës, për shkak të rënies
së numrit të blerësve të librit.
Edhe pse në kryeqytet është i fokusuar numri më i madh i studentëve të Kosovës, del se këta të 
fundit më së paku po blejnë libra.
Beqiri ka pohuar për KosovaPress se ka rënë numri i të rinjve që blejnë libra, e për këtë fajëson
 gjendjen aktuale në Kosovë.



